STRUMENTI:
-Reflex professionale
-Smartphone
-Action cam

PERSONAGGI:
-Fotografo amatoriale
-Mamma con bambino
-Ragazzo adolescente sportivo

NARRAZIONI:
-Alex è un fotografo amatoriale che vuole pubblicare un album di paesaggi asiatici su un blog di viaggi. Purtroppo però le foto scattate da lui nei suoi viaggi in Asia non bastano a completare l’album come l’aveva ideato. Così pensa bene di prendere alcune foto di un famoso fotografo professionista orientale. Tali foto sono ovviamente coperte da copyright. Il nostro Alex, conoscendo bene le regole e le sanzioni che vi sono all’interno del mondo del copyright, si riguarda bene dal rispettare tali diritti. Per cui scrive una mail al fotografo professionista chiedendogli se può appunto pubblicare i suoi paesaggi su un blog di viaggi. Ovviamente specifica che tale pubblicazione non comporterà alcun profitto commerciale visto che il blog non è stato creato per fare soldi, ma è un semplice strumento di condivisione tra amanti della fotografia. Nonostante ciò il fotografo professionista nega la licenza ad Alex spiegando che indipendentemente dall’uso che vuole fare delle sue foto bisogna pagarne i diritti. A questo punto Alex si informa sul dove poter acquistare tali diritti, va sul sito di stocking adibito e compra i diritti delle foto che gli interessano. Ora Alex può pubblicare il suo bell’album di paesaggi orientali in totale libertà. COPYRIGHT OK 

-Lucia è una mamma che utilizza il suo smartphone per fare foto al suo bambino. Lucia ama pubblicare queste foto sui social per far vedere al mondo quanto sia bello il suo figliolo. Lucia non sa che queste foto potrebbero essere prese da altre persone. Di fatti una donna sconosciuta che non ha la possibilità di avere figli prende le foto del bambino di Lucia e le pubblica sul suo profilo. Siamo di fronte a una specie di kidnapping digitale, ossia una sconosciuta usa immagini di un’altra mamma per rappresentare suo figlio, che in realtà non esiste. Questa donna, condividendo le foto di Lucia, vuole presentarsi sui social come una madre con un bellissimo figlio. Ma essa non sa che ciò che sta facendo oltre a essere proprio eticamente sbagliato è anche illegale. Infatti una persona non può pubblicare foto di altre persone senza averne ricevuto prima il consenso. Siamo all’interno della legislazione del copyright, la legislazione dei diritti d’autore. È importante rispettare tali diritti perché se no si rischia di subire sanzioni importanti. Lucia ovviamente non si accorge di questo rapimento fotografico e prosegue la sua vita in tranquillità. La sconosciuta dall’altro lato continua a fingere di essere mamma pubblicando quotidianamente foto del suo finto bambino. USO SBAGLIATO DEL COPYRIGHT

-Antonio è un ragazzo di vent’anni che ha l’hobby di arrampicare. Durante i suoi allenamenti e le sue escursioni in montagna porta sempre con sé una action cam. Infatti Antonio ama documentare le sue attività sportive con video e foto. Egli pubblica settimanalmente immagini di rocce e paesaggi montuosi. Un giorno però girovagando per le vie della sua città vede affissa su un cartellone pubblicitario una foto già nota. Non curante dell’accaduto prosegue la sua giornata in tranquillità. Dopo alcuni giorni nota di nuovo la medesima immagine su un post di Tumblr con ben 15 mila condivisioni. Alchè decide di colmare il suo dubbio e scoprire dove aveva già visto quella foto. Dopo un paio di ore di ricerca scopre sorprendentemente che quella foto era stata scattata proprio da lui durante un’escursione sulle Dolomiti. A questo punto Antonio prova a trovare informazioni su come arginare la condivisione della sua foto. Infatti egli non aveva mai dato alcun consenso riguardante la diffusione della sua immagine. Dopo svariati giorni di ricerca però Antonio non trova nulla che possa risolvere tale problema definitivamente. In questi casi infatti il copyright non riesce a dare soluzioni, la legislazione sui diritti d’autore non sempre riesce a intervenire con successo. Allora Antonio pensa semplicemente di segnalare il post di Tumblr così da farlo eliminare. A questo punto però rimane il problema del cartellone pubblicitario che resta e resterà irrisolto. USO SBAGLIATO DEL COPYRIGHT

