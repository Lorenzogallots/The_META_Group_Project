--->https://wearesocial.com/it/blog/2017/01/digital-in-2017-in-italia-e-nel-mondo

Non è solo internet a diffondersi così rapidamente; abbiamo identificato, infatti, una serie di evidenze capaci di raccontare come ogni anno sia sempre più importante conoscere il modo in cui le persone interagiscono tra loro, con le istituzioni, con i publisher e con i brand. Eccone alcune:
-più della metà della popolazione mondiale usa uno smartphone;
-quasi due terzi della popolazione mondiale possiede un telefono cellulare;
-più della metà del traffico internet è generato da telefoni;
-più della metà delle connessioni mobile avviene oggi su banda larga;
-più di una persona su cinque della popolazione mondiale ha effettuato almeno un acquisto online negli ultimi 30 giorni.

LO SCENARIO ITALIANO
Durante il 2016, il numero di persone che si sono connesse a internet è cresciuto del 4% rispetto all'anno precedente (39.21 milioni di persone), e dell'11% quello relativo all'uso dei social media (17% se osserviamo le persone che accedono a piattaforme social da dispositivi mobile - per un totale di 28 milioni, che corrisponde a una penetrazione del 47%).
Gli italiani si connettono sempre di più e lo fanno sempre più spesso usando i propri smartphone, come testimonia anche il volume di traffico internet generato da diversi dispositivi: se la percentuale di persone che navigano da un computer è scesa del 14%, sale quella di chi si connette da qualsiasi altro device (+44% dal proprio telefono, +8% da un tablet e +24% da altri dispositivi - come, ad esempio, console o smart TV).
Social media, mobile, ma anche fruizione di video. Le persone fruiscono sempre di più di questo tipo di contenuti, e le piattaforme offrono sempre più possibilità di espressione da questo punto di vista (è sempre più semplice produrre e condividere video LIVE, ed esistono sempre più applicazioni che consentono di modificare - senza particolari competenze - i propri video): il 31% degli italiani dichiara di guardare video online almeno una volta al giorno.
Il 2016 sarà anche ricordato come l'anno in cui Zuckerberg - ancora una volta - ribadisce l'importanza delle piattaforme di messaging: l'ha fatto condividendo gli impressionanti dati di crescita di Facebook Messenger (che in Italia è usato dal 33% delle persone che accede a internet), e aprendo la piattaforma agli sviluppatori per l'implementazione di chatbot, definendo una roadmap che sottolinea molto chiaramente la direzione che Facebook intende seguire.
Anche in Italia il trend è questo:
tra le prime 5 piattaforme social, 2 sono di messaging (e una - Instagram - ha attivato una serie di funzionalità che favoriscono la condivisione di contenuti one-to-one, in forma privata);
il 51% della popolazione online usa applicazioni di messaging dai propri dispositivi mobile;
Sfogliando Digital in 2017, troverete il dettaglio di questi e moltissimi altri dati che restituiscono un quadro esaustivo della situazione italiana, che - nel complesso - segue i trend globali:
-gli italiani dimostrano di essere decisamente propensi alla fruizione di contenuti, sempre più in mobilità (anche per l'ampia diffusione di smartphone - l'Italia è il terzo paese al mondo per penetrazione, con l'85% della popolazione a usarne uno, dietro soltanto a Spagna e Singapore);
-il 52% della popolazione italiana accede, mensilmente, a piattaforme social, rispetto a una media globale del 37% (gli Emirati Arabi, primo paese in questa classifica, ha una penetrazione del 99%);
-il dato più interessante riguarda l'uso di Facebook: il 74% degli italiani che lo usano, lo fanno ogni giorno (contro una media globale del 55%), a testimonianza del fatto che gli italiani - rispetto a persone provenienti da altri paesi - usano meno piattaforme, ma lo fanno con maggiore frequenza.

GLOBAL OVERVIEW

Il 2016 è stato un anno di straordinaria crescita nell’utilizzo di internet a livello globale, con un forte incremento di quasi tutti gli indicatori rispetto al 2015.
-3.77 miliardi di utenti internet nel 2017, con una penetrazione del 50% sulla popolazione mondiale;
-2.80 miliardi di utenti di social media nel 2017, con una penetrazione del 37%;
-4.92 miliardi di utenti mobile nel 2017, con una penetrazione del 66%;
-2.56 miliardi di utenti social media da mobile nel 2017, con una penetrazione del 34%;
-1.61 miliardi di utenti di e-commerce nel 2017, con una penetrazione del 22%.
La rapidità della crescita di questi - e altri - indicatori è stata uno degli elementi centrali anche nel report dell’anno scorso (Digital in 2016), ma, considerando che oggi la penetrazione di internet ha superato il 50%, era lecito aspettarsi un rallentamento di questo trend, invece è successo esattamente l’opposto:
-l’utilizzo di internet è cresciuto del 10% rispetto al 2016, +354 milioni rispetto al 2015;
-gli utenti attivi sui social media sono aumentati del 21%, è 482 milioni rispetto al 2015;
-gli utenti unici da mobile sono cresciuti del 5%, +222 milioni negli ultimi 12 mesi;
-gli utenti di social media da mobile sono cresciuti del 30%, +581 milioni (!!!) nel 2016.
Più di 2.8 miliardi di persone utilizzano canali social almeno una volta al mese, e +91% di loro lo fa usando dispositivi mobile: Facebook continua a crescere, e si tratta di un dato molto interessante, visto che - ormai da 10 anni - è la piattaforma - di gran lunga - più usata (se consideriamo tutto il suo ecosistema - che include Instagram, WhatsApp e Messenger - l’audience è costituita da 4.37 miliardi di persone).
Un altro dato interessante riguarda il tempo speso sui canali social: GlobalWebIndex sottolinea come l’utente medio spende - mediamente - 2 ore e 19 minuti usando piattaforme social ogni giorno.
I numeri che riguardano i social media sono impressionanti, ma ancor più lo sono se legati all’accesso di questi canali da dispositivi mobile: più di un terzo della popolazione mondiale accede a piattaforme social da mobile (2.5 miliardi di persone, +581 milioni rispetto a 12 mesi fa). Circa l’8% della popolazione mondiale ha iniziato a usare dispositivi mobile durante il 2016: questo significa un nuovo utente ogni 18 secondi (giusto per dare un’idea, mentre leggevate questa frase, 100 persone hanno iniziato a usare un dispositivo mobile per accedere a canali social).


--->http://www.socialcomitalia.com/social-media-125-statistiche/

FACEBOOK ANCORA RE INDISCUSSO
Nel 2016, il social network di Mark Zuckerberg ha superato gli 1,6 miliardi di utenti in tutto il mondo: ci sono 500mila mi piace al minuto (sono 4.6 miliardi ogni giorno). Nello stesso lasso di tempo vengono inviati 150mila messaggi via Messenger, inoltrate 100mila richieste di amicizia e condivisi 1.3 milioni di contenuti.
Ogni giorno trascorriamo in media 21 minuti sul social di Menlo Park.

UN MONDO SEMPER PIÙ MOBILE
La statistica più impressionante, che segna il calo inesorabile del desktop, è che il 79% degli utenti di Facebook naviga il social via mobile. E infatti il 75% delle revenue dall’advertising sono generate da mobile.
Su Twitter la percentuale è appena inferiore: il 78%. L’86% degli incassi ads del social provengono dal mobile.
Il 42% dei teenager ha l’app di Instagram sul proprio dispositivo mobile e il 41% degli utenti di LinkedIn accede al social attraverso lo smartphone.
Su Pinterest, invece, la percentuale degli utenti in mobilità è decisamente più bassa: 30%.

I SOCIAL DELLE DONNE, I SOCIAL DEGLI UOMINI
Su Facebook la differenza è quasi nulla: gli utenti donna sono il 52%. Gli altri social network hanno distinzioni più marcate.
Le donne sono infatti il 55% su Twitter e addirittura il 71% su Pinterest. I maschi prevalgono invece su Instagram (51%) e su LinkedIn (54%).

GIOVANI E MENO GIOVANI
Le statistiche di SocialPilot non considerano ancora Snapchat che attrae una fetta consistente di giovanissimi, ma ci sono spunti interessanti sull’utilizzo che i Millennials fanno dei social media.
La fascia di età 18-29 costituisce il 34.5% degli utenti di Facebook, sostanzialmente in linea con Pinterest (34%). Questa generazione è più consistente su Twitter che arriva al 37%.
È invece molto più bassa la media di età su Instagram: il 53% ha tra i 18 e i 29 anni. E il 32 % dei teenager americani lo considera già come il social network più importante.
All’opposto, data la sua natura professionale, LinkedIn è il più “vecchio”: solo il 23% degli utenti qui è under 30.

STATISTICHE PER SOCIAL MEDIA MANAGER
Su Facebook le persone preferiscono le fotografie e soprattutto, amano interagire con chi li interpella:
-I post fotografici ottengono il 179% di interazioni in più rispetto alla media
-I post che terminano con una domanda ottengono il 162% di interazioni in più
-Il 23% del traffico dei siti web (a livello mondiale) è generato da Facebook
-Ci sono 40 milioni di pagine attive per small business
Su Twitter vincono i link: l’86% dei tweet con un link hanno un livello di engagment più alto della media. Le immagini migliorano del 18% il click through rate dei tweet.
Per gli esperti di social media marketing nel settore del food, Pinterest è il canale che fa per voi: il 57% degli utenti interagisce con contenuti collegati al cibo. Esistono 100 milioni di bacheche sul food su Pinterest.
La peculiarità di Instagram sono invece gli hashtag: le foto che li hanno ricevono il 12% di interazione in più rispetto alla media. Ancora più importante, la geolocalizzazione: i post che ce l’hanno vedono schizzare del 79% l’engagement.
Chi vuole diventare un influencer nella propria nicchia deve invece spostarsi su LinkedIn: 3.5 milioni di professionisti seguono gli esperti del proprio settore sul social. Eccellente anche per le attività di marketing B2B: i marketer usano questo canale per condividere contenuti nel 91% dei casi. Cosa funziona di più su LinkedIn? I link: i post che ne contengono uno ricevono un’interazione del 200% in più alta.

--->http://vincos.it/2017/04/04/social-media-in-italia-analisi-dei-flussi-di-utilizzo-del-2016/

Come ogni anno condivido qualche riflessione sui mutamenti dell’utilizzo dei social media nel nostro paese a partire dai dati forniti da Audiweb powered by Nielsen. Si tratta della cosiddetta Total Digital Audience, ossia delle persone che accedono da desktop e mobile (smartphone e tablet) al netto delle sovrapposizioni. L’universo considerato è relativo ai maggiori di 2 anni per l’audience da Pc e alla fascia 18-74 anni per quella da mobile. Dunque è probabile una sottovalutazione dell’impatto dei servizi/app usati prevalentemente in mobilità dagli under 18.
Facebook rimane il più grande mall italiano con 24,6 milioni di audience a dicembre 2016. I dati ufficiali di Facebook parlano di 29 milioni di utenti attivi al mese (la differenza è dovuta a diverse metodologie di rilevazione).
Al secondo posto c’è YouTube, la tv non lineare, seguita da circa 24 milioni di italiani, 2 milioni in più rispetto all’anno scorso (+8,5%).
Stabile in terza posizione Instagram con un’utenza di oltre 11 milioni di individui, in crescita del 40% rispetto al 2015.
La novità di quest’anno è che Twitter è stato superato anche da LinkedIn. Il social network per il mondo del lavoro ha raggiunto un’audience di circa 8 milioni di persone (+66% in un anno), mentre il network dei 140 caratteri si attesta sui 7 milioni (si tratta di un dato in leggera crescita, che però è più alto di altri in mio possesso).
Pinterest, senza grandi attività di marketing, ha fatto un salto del 76%, conquistando 4,6 milioni di italiani, mentre Tumblr ha perso 12 punti e si ferma sulla soglia dei 2,5 milioni.
L’altra sorpresa è Snapchat che ha incuriosito 2 milioni di italiani, facendo registrare il balzo più marcato, di oltre 200 punti rispetto allo scorso anno.

TEMPO MEDIO DI UTILIZZO
Molto interessante è il confronto di questi dati con quelli relativi al tempo medio di utilizzo per persona nell’arco di un mese. Un elemento fondamentale per la vendita degli spazi pubblicitari perché indica il grado di “attaccamento” degli utenti.
Facebook, oltre ad essere il luogo più affollato della rete, risulta anche quello con la più alta permanenza pari a 14 ore e 9 minuti per persona.
Alle sue spalle Instagram utilizzato per 3 ore e 44 minuti (molto di più dello scorso anno), seguito, da Snapchat che, con 2 ore e 28 minuti supera anche YouTube, che viene visto in media per 2 ore e 17 minuti.
Twitter tiene legato l’utente medio per circa 1 ora al mese, come lo scorso anno, mentre per Tumblr siamo vicini ai 40 minuti, e per Pinterest ai 28 minuti.
Linkedin chiude la classifica con soli 10 minuti di utilizzo medio per persona.


--->http://vincos.it/2017/06/07/instagram-in-italia-14-milioni-di-utenti-donne-e-tra-i-19-e-i-24-anni/

Da tempo Instagram è il secondo social medium più usato dagli italiani e nuovi dati confermano un’ulteriore crescita dell’utenza.
Quanti sono gli italiani su Instagram?
Oggi sono 14 milioni gli utenti attivi ogni mese (confermati dal fondatore Mike Krieger), mentre erano 11 milioni a fine 2016. Secondo le mie stime è plausibile ipotizzare un utilizzo giornaliero di almeno 8 milioni di italiani.
L’applicazione, nata per essere un usata come diario visivo della propria giornata, in questi anni si è trasformata, diventando un catalogo patinato per persone e brand. Secondo la ricerca di Blogmeter “Italiani e Social Media” il 14% degli italiani lo usa per condividere esperienze, ma il 17% lo sceglie per seguire personaggi famosi.
Le aziende italiane, dalla fine del 2015, possono usare la piattaforma per veicolare la pubblicità. Ecco perché diventa fondamentale capire meglio qual è la composizione demografica degli “Instagramers”, anche rispetto a Facebook, in quanto la sinergia tra i due social può portare ottimi benefici commerciali.

CHI SONO GLI ITALIANI CHE USANO INSTAGRAM?
La prima cosa da tener presente è che, a differenza di altre piattaforme, Instagram è utilizzato più da donne (51%) che da uomini. E ciò lo pone in diretta competizione con Pinterest, che anche nel nostro paese inizia a guadagnare terreno (circa 5 milioni gli utenti).
Il 55% degli utenti ha meno di 35 anni, mentre su Facebook la tendenza è ad un “invecchiamento” della base utenti (come dettagliato in questa analisi).
L’età prevalente non è quella di minori di 18 anni (10%), ma quella dei giovani tra i 19 e i 24 anni, che rappresentano il 25% di tutti gli utilizzatori. Quote del 17% per i 25-29enni e i 36-45enni. Bassa, invece, la quota degli ultra 56enni (6%).
Insomma Instagram è un servizio che non può essere più usato come discarica di contenuti già usati su Facebook. Al contrario richiederebbe una strategia di content marketing dedicata e investimenti in advertising oculati, visto che ormai anche qui la visibilità organica sta scemando.


--->http://www.audiweb.it/news/total-digital-audience-maggio-2017/

La total digital audience a maggio ha raggiunto 30,4 milioni di italiani online, collegati da tutti i device rilevati per 57 ore e 46 minuti complessivi, pari a circa 2 giorni e 9 ore.
La fruizione di internet da mobile (smartphone e/o tablet) nel mese riguarda il 60% della popolazione maggiorenne, con 26,5 milioni di utenti unici.
L’audience online nel giorno medio è rappresentata da 23,3 milioni di utenti unici, online in media per 2 ore e 26 minuti.
Nel mese di maggio la total digital audience conferma la quota dei 30,4 milioni di utenti unici dai 2 anni in su, con il 60% della popolazione maggiorenne collegata da mobile (smartphone e/o tablet), pari a 26,5 milioni di utenti unici. Questi i nuovi dati dell’Audiweb Database*, il nastro di pianificazione con i dati della fruizione di internet (total digital audience) in Italia.
Dai dati sul profilo demografico degli italiani online, nel giorno medio a maggio risultano online il 42% degli uomini (11,5 milioni) e il 42,7% delle donne (11,8 milioni) dai 2 anni in su, ancora con una elevata quota dei segmenti della popolazione più giovane: circa il 66% dei 18-24enni (2,7 milioni) e il 65% dei 25-34enni (4,5 milioni).
Da un punto di vista geografico, l’area nord-ovest mostra un livello di penetrazione più elevato, con il 47,3% della popolazione dai 2 anni in su online nel giorno medio.
Il tempo speso online nel giorno medio a maggio è pari a 2 ore e 26 minuti per persona.
Le donne risultano più attive degli uomini, con 2 ore e 39 minuti spesi in media online dai device rilevati (PC e mobile). Si confermano ancora i livelli di consumo raggiunti nei mesi scorsi anche nelle differenti fasce d’età, con il segmento dei 18-34enni che risulta mediamente più collegato nel giorno medio (2 ore e 47 minuti per i 18-24enni e 2 ore e 38 minuti per i 25-34enni).
Il tempo speso online in media per persona tra i device rilevati (PC e mobile – smartphone e/o tablet) riflette la fotografia complessiva. Con 2 ore e 11 minuti in media per persona al giorno, risulta, infatti, decisamente più elevato il tempo dedicato alla fruizione di internet da mobile, rispetto alla fruizione da PC che registra un tempo speso medio di 1 ora e 6 minuti. 
La differenza è meno evidente tra gli uomini che in media spendono 1 ora e 8 minuti da PC e 1 ora e 56 minuti da mobile, mentre per le donne è decisamente più elevata, con circa 1 ora e 20 minuti di tempo in più speso online da mobile. 
Si registra una distribuzione simile anche per i giovani utenti, dai 18 ai 34 anni – almeno 1 ora e 16 minuti in più dedicati alla navigazione da mobile nel caso dei 25-34enni -, che si assottiglia decisamente nella fascia più matura della popolazione, tra i 55 e i 74 anni, con circa mezz’ora di differenza per il tempo dedicato alla navigazione dai due device (1 ora e 10 minuti da PC e 1 ora e 40 minuti da mobile).
Per quanto riguarda i dati sui consumi dei contenuti online, anche a maggio si attestano ai primi posti delle categorie di siti più visitati dagli italiani i motori di ricerca (“Search” con il 93,8% degli utenti nel mese), i portali generalisti (“General Interest Portals & Communities” con il 90,6% degli utenti), i servizi e strumenti online (“Internet Tools / Web Services”, con l’86% degli utenti) e i Social Network (“Member Communities”, conl’85,8% degli utenti).
Tra gli altri contenuti, raggiungono o superano almeno i 20 milioni di utenti le categorie di siti e/o applicazioni dedicati ai contenuti video, che raggiungono un’audience totale di 25,2 milioni di utenti unici (l’83% degli utenti nel mese), ai servizi di messaggistica da mobile, con 23,1 milioni di utenti (il 76%), alla gestione delle email, con 23 milioni di utenti (il 75,7%), all’e-commerce, con 22,2 milioni di utenti (il 73,1%), ai servizi e alle informazioni delle compagnie telefoniche, con 21,3 milioni di utenti (il 70,1%), alle news online, con 20,5 milioni di utenti (il 67,5% degli utenti online). 

LEGENDA
Total digital audience = l’insieme di utenti unici che hanno effettuato almeno un accesso a internet tramite i device rilevati – pc e/o device mobili (smartphone e/o tablet) – nel periodo di analisi.
La rilevazione della fruizione di internet tramite PC è riferita agli italiani dai 2 anni in su; la fruizione di internet tramite device mobili (smartphone e tablet) è riferita agli italiani tra i 18 ed i 74 anni.
Utenti attivi nel giorno medio (Reach Daily) = fruitori per almeno un secondo del mezzo nel giorno medio del periodo selezionato.
Utenti attivi nel mese (Reach) = fruitori per almeno un secondo del mezzo nell’intero periodo di durata della rilevazione.


--->http://www.audiweb.it/news/total-digital-audience-settembre-2017/

Nel mese di settembre la total digital audience ha raggiunto circa il 60% della popolazione 2+ anni.L’audience online nel giorno medio è pari a 25,4 milioni di utenti unici che hanno navigato almeno una volta dai device rilevati.
Con 32,7 milioni di utenti unici mensili, la total digital audience a settembre ha raggiunto circa il 60% della popolazione di 2+ anni, online tramite i device rilevati: PC e Mobile (smartphone e/o tablet).Nel giorno medio sono stati 25,4 milioni gli italiani che si sono collegati almeno una volta a internet, trascorrendo in media 2 ore e 11 minuti a persona.Più in dettaglio, nel giorno medio hanno navigato da PC 11 milioni di italiani (il 20% della popolazione 2+ anni) e/o da mobile (smartphone e/o tablet) 22,7 milioni (il 51,8% della popolazione tra i 18 e i 74 anni).
Nel giorno medio di settembre erano online il 46,3% degli uomini (12,6 milioni dai due anni in su) e delle donne (12,8 milioni). 
Anche in questo mese di rientro dalle ferie per gran parte degli italiani, restano confermati i principali indicatori sulle abitudini di consumo del mezzo e sui livelli di penetrazione tra le differenti fasce d’età. I giovani, ad esempio, restano in prima linea in fatto di accesso a internet nella quotidianità, con il 66,5% dei 18-24enni online almeno una volta nel giorno medio e, più in dettaglio, il 62,8% che accede da Mobile (smartphone e/o tablet).
Per quanto riguarda il tempo trascorso online, emerge ancora il dominio del Mobile sul PC, con l’80,4% del tempo totale online generato dalla fruizione in mobilità.Entrando nel dettaglio dei consumi associati alle differenti fasce di età e genere, è sempre più significativa la preferenza delle donne e dei giovani per la fruizione da mobile.
Nel giorno medio a settembre, infatti, le donne hanno dedicato 2 ore e 26 minuti alla fruizione da mobile, mentre i 18-24enni e i 25-34enni vi hanno dedicato rispettivamente 2 ore e 36 minuti e 2 ore 27 minuti.
Dai dati sulla fruizione dei servizi e contenuti online, a settembre la fotografia dell’offerta online resta pressoché invariata.
Tra i servizi e i contenuti che conquistano l’attenzione di almeno l’80% degli italiani online si posizionano ancora i servizi dedicati alla ricerca di contenuti e servizi online (categoria Search, con il 93,6% degli italiani online nel mese di settembre), i portali generalisti (con l’89,3% degli utenti online), i servizi e strumenti online della categoria “Internet Tools / Web Services” (l’87,2%), i social network (Member communities con l’86,1%), i siti dedicati ai tool e software (l’84%) i siti e applicazioni dedicati alla distribuzione e alla fruizione di contenuti video (l’82,1% per la categoria “Video/Movies).
