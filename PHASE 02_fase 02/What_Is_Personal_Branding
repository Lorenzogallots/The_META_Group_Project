--->https://it.wikipedia.org/wiki/Personal_branding

Il personal branding è un processo attraverso cui una persona definisce i punti di forza (conoscenze, competenze, stile, carattere, abilità, ecc.) che la contraddistinguono in modo univoco, creando un proprio marchio personale, che comunica poi nel modo che reputa più efficace. Il personal branding adotta le tecniche utilizzate dal Marketing per promuovere i prodotti commerciali e le adatta per la promozione dell'identità delle singole persone. L'obiettivo in entrambi i casi è il brand positioning ovvero, posizionare nella mente dell'utente il brand (o il nome del professionista) associato a una precisa peculiarità, a un concetto che inequivocabilmente lo distinguerà dai concorrenti.[6]
Con il personal branding si influenza l'utenza, attraverso esperienze da far vivere al cliente (Engagement marketing) o diventando capace di influenzare una comunità virtuale di seguaci fedeli.
Chi applica il personal branding al web ha lo scopo di creare una rete di seguaci attraverso social media e blog personali ed eventi (formazione e fiere di settore) con l'obiettivo di aumentare la propria web reputation.
I professionisti utilizzano software di monitoraggio della reputazione digitale che applicano diverse operazioni dette di monitoraggio i media sociale in grado di valutare la soddisfazione dell'utenza, di fare indagini di mercato e di monitorare le tendenze dei propri follower con operazioni di ascolta.
«Oggi la sfida che tutti noi siamo chiamati ad affrontare è quella del personal branding. Con un mercato del lavoro sempre più liquido e frammentato, chiunque ha l'onere e la responsabilità di accreditarsi sia all'interno dei contesti relazionali in cui vive sia nell'ambito dei social media e della Rete dove sempre più datori di lavoro e committenti, partner e fornitori s'informano in merito alle nostre credenziali e alle nostre competenze.» (Boscaro Andrea, Porta Riccardo e Di Marzio Gianluca, Effetto digitale : le nuove professioni, gli strumenti e il personal branding, FrancoAngeli, 2015, p. 135)



--->http://www.aspiclavoro.it/risorse-utili/il-personal-branding-per-gli-psicologi.html

Per sviluppare una strategia di marketing occorre partire dalla definizione di “chi siamo”. Ed è proprio a questo fine che è necessario ampliare la consapevolezza del proprio Personal Branding.
Nella professione di oggi dimensioni privata e dimensione pubblica sono assolutamente integrate, il concetto di privacy come era inteso fino a qualche anno fa è scomparso, facendo posto a una nuova condizione in cui, se si vuole apparire nella rete del web, occorre integrare la propria identità piuttosto che tenerla separata.
Il processo di Personal Branding è una strategia che in realtà tutti noi svolgiamo costantemente, perlopiù in modo inconsapevole.
Quando due individui s’incontrano, inevitabilmente si collocano vicendevolmente nel loro rispettivo sistema di classificazione personale. Questo avviene perché il nostro cervello è costruito per riconoscere schemi, similitudini e differenze, paragonando l’oggi con quello che si è conosciuto in passato, in modo da collocare ciò che i nostri sensi percepiscono in un contesto che abbia un significato.
E' una strategia che permette all'individuo di muoversi agevolamente nei contesti e questo avviene nella maggior parte dei casi al di fuori del campo della coscienza.
Un Personal Branding attivo comporta una comunicazione efficace e consapevole, mirata a proporre la nostra individualità e le nostre peculiarità, con l’obiettivo di comunicare all’altro chi siamo e in che modo possiamo essere di aiuto all'altro.
Gli elementi che concorrono a costruire il brand personale possono essere racchiusi in due tipologie:
-elementi tangibili (biografia, curriculum vitae, titoli, referenze, biglietti da visita, pubblicazioni, sito web, social network, portfolio);
-elementi intangibili (nome, aspetto, competenze, personalità, valori, stile).
Attraverso un percorso di conoscenza di se stessi si diventa capaci di comunicare in modo efficace ciò in cui si ha maggiore competenza (cosa sappiamo fare meglio).
Per sviluppare al meglio un percorso di Personal Branding occorre iniziare rispondendo alle seguenti domande (Centenaro, Sorchiotti, 2010):
.cosa so fare?
.come lo so fare?
.in cosa sono migliore o comunque diverso/a rispetto ai miei colleghi?
.quale valore aggiunto offro ai miei clienti?
.che cosa rende il mio compenso adeguato?
Un esercizio utile è immaginare come risponderebbero delle persone di successo a queste domande di definizione del personal branding su se stesse.
Affinare in questo modo la precisione del vostro progetto permette a voi e di conseguenza ai vostri clienti, di comprendere in maniera chiara quali sono i benefici che potete offrire loro e quali essi potranno trarne.
Si può sviluppare un circolo virtuoso che vi renderà più riconoscibili e quindi selezionati per le vostre specifiche caratteristiche. Ciò aiuterà a uscire da una competizione poco fruttuosa con chi offre le stesse prestazioni e servizi. 
Infine, è importante chiarire che fare Personal Branding non equivale ad auto-definirsi i massimi esperti di qualcosa, bensì di impostare una strategia precisa che passi attraverso:
-la differenziazione dagli altri;
-la messa in evidenza della propria personalità;
-la passione; 
-la competenza;
-il networking.



--->https://www.personalbranding.it/personal-branding-online/

Il tuo Personal Brand è la ragione per cui un cliente, un datore di lavoro o un partner ti sceglie.
Fare Personal Branding significa impostare una strategia per individuare o definire i tuoi punti di forza, quello che ti rende unico e differente rispetto ai tuoi concorrenti e comunicare in maniera efficace cosa sai fare, come lo sai fare, quali benefici porti e perché gli altri dovrebbero sceglierti.
Altrimenti saresti percepito come uguale a tutti gli altri e quindi sarebbe impossibile distinguerti!
Fare Personal Branding significa puntare finalmente sul proprio asset principale: se stessi!
Vuol dire “farsi comprare” in anticipo, attrarre più opportunità congruenti rispetto a quello che sai fare meglio.
La strategia di Branding costituisce le fondamenta di ogni buona azione di comunicazione e di Marketing.
Oggi la nostra immagine è sempre meno sotto il nostro controllo ed è definita in continuazione dal nostro “pubblico”, dai clienti, da chi conta nel nostro specifico settore, dai partner e collaboratori, da tutti coloro che si confrontano e conversano su di noi, soprattutto online. È sicuramente sempre più importante essere online e partecipare attivamente a questo processo. Per questo diciamo che Internet e in particolare i Social Media oggi possono essere considerati il doping del Personal Branding.
Se in passato si insisteva sulla promozione personale e il “costruirsi” un’immagine a tavolino, oggi con il Web2.0 e i Social Media, il Societing e “la conversazione”, si parla di trasparenza, condivisione, collaborazione, networking…
Oggi su può dire che un Personal Brand non esiste senza la capacità di generare un’influenza.
Un Brand non esiste senza la forza di aggregare una community.
Si parte dalla propria personalità e unicità, dai propri punti di forza, per costruire una relazione duratura e a due vie con il proprio pubblico, capace di rafforzare e addirittura, molto spesso, migliorare il proprio Brand e attrarre nuove opportunità.
