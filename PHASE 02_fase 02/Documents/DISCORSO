PEREZ
Introduzione e slide 00 (copertina)

GUO (slide01 e 02)
Immaginate un mondo dove ogni cosa che fai, ogni posto in cui vai, ogni amico che hai, ogni tua interazione non solo è monitorata ma viene valutata e trasformata in un numero, un punteggio personale.
Un punteggio che viene poi catalogato in un sistema (SCS, “Social Credit System”) che può condizionare ogni aspetto della tua vita: la velocità della tua connessione ad Internet, dove e quando puoi viaggiare, in quali scuole possono andare i tuoi figli, con chi puoi uscire. Ebbene tutto questo esiste e tra tre anni diventerà obbligatorio per 1,3 miliardi di cinesi

Mappa presa dal Merics (mercator institute for china studies)

ROOP (slide 03 e 04)
L'utilizzo principale che facciamo dei social network e degli strumenti di condivisione è fortemente legato all'immagine di noi stessi. Utilizziamo queste piattaforme per mostrarci e sponsorizzare la nostra vita cercando un consenso (like o follower) dagli altri individui e partecipando noi stessi a questa "piazza di scambio", che diventa sempre più simile ad un mercato.

Tutta questa condivisione ci porta a cedere, ai servizi e alle applicazioni che utilizziamo ogni giorno, miliardi di informazioni sensibili su ciò che siamo, ciò che facciamo e ciò che vogliamo. La vendita e l'utilizzo di queste informazioni genera uno dei più grandi mercati del mondo.

PEREZ (VIDEO, slide 05 e slide 06)
Ma perché facciamo tutto ciò? Andando a cercare le ragioni profonde di questo comportamento di massa scopriamo che ci sono dei meccanismi a livello neuronale: l'area del cervello chiamata "nucleus accumbens", responsabile della soddisfazione derivante dal cibarsi e dalla riproduzione, si attiva nell'utilizzo di piattaforme che contemplano il ricevere un consenso (like o follower). Questo fenomeno può portare alla dipendenza, è come una droga.

Siamo quindi andati a chiedere direttamente alla fascia d'età che maggiormente utilizza questi servizi: gli under 25. Tramite un focus group con 36 studenti universitari abbiamo individuato quattro principali motivazioni che ci portano a sponsorizzare la nostra vita online.
Tutto parte dal desiderio di appartenenza, per poi passare al voler contribuire al flusso di condivisione dei social fino ad arrivare al bisogno di approvazione, all'ambizione di diventare importanti, celebri e infine alla proiezione commerciale, al pianificare la propria vita digitale per poterne trarre un beneficio economico.

Questo percorso ha creato vari fenomeni come il personal branding. Il trasformare se stessi in merce da presentare al mondo. Uscire dalla dimensione personale per avere il potere di influenzare la vita degli altri e farsi invidiare per la propria, un super-ego che tramite le piattaforme di condivisione si mostra e attira a se gli altri. Così sono nati gli influencer, coloro che dominano questo grande mercato umano facendo gli interessi del mercato tradizionale.

CEPPO (slide 07 e 08)
Ma quali sono questi valori? Quali talenti e caratteristiche aggiunte dell'individuo lo rendono competitivo nel "mercato"? Cosa serve per emergere in piattaforme così piene di "competitor"?

Abbiamo mappato questi valori, che vanno trasversalmente dall'estetica all'attivismo, dalla semplicità di linguaggio all'iperbole visiva.

E per capire meglio tutte queste dinamiche abbiamo anche mappato i touch point, i punti di contatto tra gli individui e questo nuovo mercato. Piattaforme, social, servizi, applicazioni, forum, ogni punto di accesso alla rete globale può trasformarsi in vetrina.


EMANUELE (slide 09, 10 e 11)
Parliamo di un esempio reale di valore aggiunto: Neymar. Costato al PSG 220 milioni di euro più un ingaggio da 30 milioni. Una manovra che non sarebbe mai stata possibile se non fosse stato per il suo valore aggiunto. Quella enorme cifra è stata giustificata al play fair finanziario come pagamento di Neymar non solo come calciatore, ma come individuo capace di portare con se un valore economico immenso derivante dal suo immenso seguito, consenso, presenza e successo sulle piattaforme di condivisione, sul mercato umano.

Gli individui quindi generano questo grande mercato. Ma nel farlo, come visto, alimentano un business altrettanto profittevole legato alla vendita di big data. È impossibile, trattando questo tema, non pensare ad una cosa: la privacy e i suoi meccanismi.

Quella che dovrebbe essere una questione primaria nelle dinamiche della vita digitale viene regolarmente relegata all'oscurità. In copertina abbiamo chiarezza, trasparenza, gratuità, semplicità e immediatezza. Ma sull'utilizzo delle informazioni che cediamo lunghi trattati di termini e condizioni, nessun tracciamento, nessuna informazione.
Anche la legge è indietro, la legislazione non è pronta ma qualcosa si sta muovendo (nuove direttive europee, maggio 2018)

Ma a livello delle piattaforme, dove non è possibile controllare tutto, come ci si può tutelare? Se dal punto di vista dei dati sensibili la situazione è consolidata per quanto riguarda il mettersi in vetrina degli individui è necessario uno human copyright?

Alcune situazioni limite nel mondo ci mostrano che questa prospettiva non è così lontana e l'uomo-merce è un paradigma praticamente reale. Bambini pubblicizzati o ragazzini presi e addestrati per essere strumenti commerciali sono solo alcuni degli esempi che delimitano un perimetro in continua espansione


PEREZ (slide 12 e 13)
Valutato lo scenario, studiati i casi studio e definiti i touch point abbiamo definito un brief.

Ma scrivendo questo brief ne è sorto in noi un altro, una sua evoluzione o una sua negazione, un approccio diverso, un nuovo punto di vista che prende le stesse informazioni ma le declina differentemente per intercettare altri bisogni umani
